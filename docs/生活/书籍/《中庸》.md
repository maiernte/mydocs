#####  第一章 性、道、教

天命之謂性，率suo3性之謂道，修道之謂教。 道也者，不可須臾離也，可離非道也。是故君子戒慎乎其所不睹，恐懼乎其所不聞。 莫見乎隱，莫顯乎微，故君子慎其獨也。喜怒哀樂之未發，謂之中；發而皆中節，謂之和。 中也者，天下之大本也；和也者，天下之達道也。 致中和，天地位焉，萬物育焉。

> 注：人性的来源，自然的禀赋。率，是直，不拐弯的意思。这里的道，跟《大学》和《道德经》里的「道」不一样，这里是讲「用」。「教」是指教育。古人解释是「效法」的「效」，也是「学」的意思。“天命之谓性”，自然之道，就是见道。“率性之谓道”，就是修道。“修道之谓教”是行道。

> jt说情绪产生的原因是右脑看到的真相跟左脑期望的不相符。那么「真相不符」本身也是一个「真相」，而为了让自己「看起来符合真相」强压住适当的情绪，那不是更糟糕？拿火警比喻情绪，火警是提醒我们有地方起火了。错误警报固然不对，但真的警报响起，强行关掉更糟糕。「在起火的时候拉响火警」就是「中节」。

#####  第二章 持中庸

仲尼曰：「君子中庸，小人反中庸。君子之中庸也，君子而時中；小人之反中庸也，小人而無忌憚也。」

> 注释：时时刻刻都在「道」中，就是禅宗说的「无时不在定中」。凡人放纵自己的「念头」，把不住。

##### 　　 第三章 鲜久

子曰：「中庸其至矣乎！民鮮能久矣！」

##### 　　 第四章 过与不及

子曰：「道之不行也，我知之矣，知者過之，愚者不及也；道之不明也，我知之矣，賢者過之，不肖者不及也。人莫不飲食也，鮮能知味也。」

> 注释：聪明人聪明过头了。讲道德的人讲过头了，变成束缚。「不肖」不像的意思。

##### 　　 第五章 道不行

子曰：「道其不行矣夫！」

##### 　　 第六章 舜

子曰：「舜其大知也與！舜好問而好察邇言，隱惡而揚善，執其兩端，用其中於民，其斯以為舜乎！」

> 注释：「尔言」浅白的话。「隐恶而扬善」应该立即为丢掉恶念，培养善念。

##### 　　 第七章 皆曰予知

子曰：「人皆曰予知，驅而納諸罟擭陷阱之中，而莫之知辟也。人皆曰予知，擇乎中庸而不能期月守也。」

##### 　　 第八章 颜回

子曰：「回之為人也，擇乎中庸，得一善，則拳拳服膺而弗失之矣。」

##### 　　 第九章 不可能

子曰：「天下國家可均也，爵祿可辭也，白刃可蹈也，中庸不可能也。」

##### 　　 第十章 子路问强

子路問強。 子曰：「南方之強與？北方之強與？抑而強與？寬柔以教，不報無道，南方之強也，君子居之。衽金革，死而不厭，北方之強也，而強者居之。故君子和而不流，強哉矯！中立而不倚，強哉矯！國有道，不變塞焉，強哉矯！國無道，至死不變，強哉矯！」

##### 　　 第十一章 素隐行怪

子曰：「素隱行怪，後世有述焉，吾弗為之矣。君子遵道而行，半塗而廢，吾弗能已矣。君子依乎中庸，遯世不見知而不悔，唯聖者能之。」

##### 　　 第十二章 君子之道

君子之道費而隱。 夫婦之愚，可以與知焉，及其至也，雖聖人亦有所不知焉；夫婦之不肖，可以能行焉，及其至也，雖聖人亦有所不能焉。 天地之大也，人猶有所憾。 故君子語大，天下莫能載焉；語小，天下莫能破焉。 詩雲：「鳶(Yuān)飛戾(Lì)天，魚躍於淵。」言其上下察也。 君子之道，造端乎夫婦；及其至也，察乎天地。

##### 　　 第十三章 道不远人

子曰：「道不遠人。人之為道而遠人，不可以為道。詩雲：'伐柯伐柯，其則不遠。'執柯以伐柯，睨而視之，猶以為遠。故君子以人治人，改而止。忠恕違道不遠，施諸己而不願，亦勿施於人。君子之道四，丘未能一焉：所求乎子，以事父未能也；所求乎臣，以事君未能也；所求乎弟，以事兄未能也；所求乎朋友，先施之未能也。庸德之行，庸言之謹，有所不足，不敢不勉，有餘不敢盡；言顧行，行顧言，君子胡不慥慥(zào)爾！」

##### 　　 第十四章 素位而行

君子素其位而行，不願乎其外。 素富貴，行乎富貴；素貧賤，行乎貧賤；素夷狄，行乎夷狄；素患難，行乎患難；君子無入而不自得焉。在上位不陵下，在下位不援上，正己而不求於人則無怨。 上不怨天，下不尤人。 故君子居易以俟(qí)命，小人行險以徼幸。 子曰：「射有似乎君子；失諸正鵠(gǔ)，反求諸其身。」

##### 　　 第十五章 行远

君子之道，辟如行遠必自邇，辟如登高必自卑。 詩曰：「妻子好合，如鼓瑟琴；兄弟既翕(xī)，和樂且耽；宜爾室家；樂爾妻帑(tǎng)。」子曰：「父母其順矣乎！」

##### 　　 第十六章

子曰：「鬼神之為德，其盛矣乎！視之而弗見，聽之而弗聞，體物而不可遺。使天下之人齊(齋)明盛服，以承祭祀。洋洋乎！如在其上，如在其左右。詩曰：'神之格思，不可度思！矧(Shěn)可射思！'夫微之顯，誠之不可掩如此夫。」

##### 　　 第十七章

子曰：「舜其大孝也與！德為聖人，尊為天子，富有四海之內。宗廟饗(xiǎng)之，子孫保之。故大德必得其位，必得其祿，必得其名，必得其壽。故天之生物，必因其材而篤焉。故栽者培之，傾者覆之，詩曰：'嘉樂君子，憲憲令德！ 宜民宜人；受祿於天；保佑命之，自天申之！ '故大德者必受命。 」

##### 　　 第十八章

子曰：「無憂者其惟文王乎！以王季為父，以武王為子，父作之，子述之。武王纘(zuǎn)大(太)王、王季、文王之緒。壹戎衣而有天下，身不失天下之顯名。尊為天子，富有四海之內。宗廟饗之，子孫保之。武王末受命，週公成文武之德，追王大王、王季，上祀先公以天子之禮。斯禮也，達乎諸侯大夫，及士庶人。父為大夫，子為士；葬以大夫，祭以士。父為士，子為大夫；葬以士，祭以大夫。期之喪達乎大夫，三年之喪達乎天子，父母之喪無貴賤一也。」

##### 　　 第十九章

子曰：「武王、週公，其達孝矣乎！夫孝者：善繼人之誌，善述人之事者也。春秋修其祖廟，陳其宗器，設其裳衣，薦其時食。宗廟之禮，所以序昭穆也；序爵，所以辨貴賤也；序事，所以辨賢也；旅酬下為上，所以逮賤也；燕毛，所以序齒也。踐其位，行其禮，奏其樂，敬其所尊，愛其所親，事死如事生，事亡如事存，孝之至也。郊社之禮，所以事上帝也，宗廟之禮，所以祀乎其先也。 明乎郊社之禮、禘(Dì)嘗之義，治國其如示諸掌乎。 」

##### 　　 第二十章

哀公問政。 子曰：「文武之政，佈在方策。其人存，則其政舉；其人亡，則其政息。人道敏政，地道敏樹。夫政也者，蒲盧也。故為政在人，取人以身，修身以道，修道以仁。仁者人也，親親為大；義者宜也，尊賢為大；親親之殺，尊賢之等，禮所生也。（在下位不獲乎上，民不可得而治矣！）故君子不可以不修身；思修身，不可以不事親；思事親，不可以不知人；思知人，不可以不知天。」

天下之達道五，所以行之者三：曰君臣也，父子也，夫婦也，昆弟也，朋友之交也：五者天下之達道也。 知、仁、勇三者，天下之達德也，所以行之者，一也。 或生而知之，或學而知之，或困而知之，及其知之，一也；或安而行之，或利而行之，或勉強而行之，及其成功，一也。

子曰：「好學近乎知，力行近乎仁，知恥近乎勇。知斯三者，則知所以修身；知所以修身，則知所以治人；知所以治人，則知所以治天下國家矣。」

凡為天下國家有九經，曰：修身也，尊賢也，親親也，敬大臣也，體群臣也，子庶民也，來百工也，柔遠人也，懷諸侯也。 修身則道立，尊賢則不惑，親親則諸父昆弟不怨，敬大臣則不眩，體群臣則士之報禮重，子庶民則百姓勸，來百工則財用足，柔遠人則四方歸之，懷諸侯則天下畏之。

齊明盛服，非禮不動，所以修身也；去讒遠色，賤貨而貴德，所以勸賢也；尊其位，重其祿，同其好惡，所以勸親親也；官盛任使，所以勸大臣也；忠信重祿，所以勸士也；時使薄斂，所以勸百姓也；日省月試，既稟稱事，所以勸百工也；送往迎來，嘉善而矜(jīn)不能，所以柔遠人也；繼絕世，舉廢國，治亂持危，朝聘以時，厚往而薄來，所以懷諸侯也。 凡為天下國家有九經，所以行之者，一也。

凡事豫則立，不豫則廢。 言前定則不跲，事前定則不困，行前定則不疚，道前定則不窮。

在下位不獲乎上，民不可得而治矣；獲乎上有道：不信乎朋友，不獲乎上矣；信乎朋友有道：不順乎親，不信乎朋友矣；順乎親有道：反諸身不誠，不順乎親矣；誠身有道：不明乎善，不誠乎身矣。

誠者，天之道也；誠之者，人之道也。 誠者不勉而中，不思而得，從容中道，聖人也。 誠之者，擇善而固執之者也。

博學之，審問之，慎思之，明辨之，篤行之。 有弗學，學之弗能弗措也；有弗問，問之弗知弗措也；有弗思，思之弗得弗措也；有弗辨，辨之弗明弗措也；有弗行，行之弗篤弗措也；人一能之，己百之，人十能之，己千之。 果能此道矣，雖愚必明，雖柔必強。

##### 　　 第二十一章

自誠明，謂之性；自明誠，謂之教。 誠則明矣，明則誠矣。

##### 　　 第二十二章

唯天下至誠，為能盡其性；能盡其性，則能盡人之性；能盡人之性，則能盡物之性；能盡物之性，則可以贊天地之化育；可以贊天地之化育，則可以與天地參矣。

##### 　　 第二十三章

其次致曲，曲能有誠，誠則形，形則著，著則明，明則動，動則變，變則化，唯天下至誠為能化。

##### 　　 第二十四章

至誠之道，可以前知。 國家將興，必有禎祥；國家將亡，必有妖孽；見乎蓍(shī)龜，動乎四體。 禍福將至：善，必先知之；不善，必先知之。 故至誠如神。

##### 　　 第二十五章

誠者自成也，而道自道也。 誠者物之終始，不誠無物。 是故君子誠之為貴。 誠者非自成己而已也，所以成物也。 成己，仁也；成物，知也。 性之德也，合外內之道也，故時措之宜也。

##### 　　 第二十六章

天地之道：博也，厚也，高也，明也，悠也，久也。故至誠無息。 不息則久，久則征，征則悠遠，悠遠則博厚，博厚則高明。 博厚，所以載物也；高明，所以覆物也；悠久，所以成物也。 博厚配地，高明配天，悠久無疆。 如此者，不見而章，不動而變，無為而成。

天地之道，可一言而盡也：其為物不貳，則其生物不測。今夫天，斯昭昭之多，及其無窮也，日月星辰系焉，萬物覆焉。 今夫地，一撮土之多，及其廣厚，載華嶽而不重，振河海而不泄，萬物載焉。 今夫山，一捲石之多，及其廣大，草木生之，禽獸居之，寶藏興焉。 今夫水，一勺之多，及其不測，黿鼉(Yuán tuó)、蛟龍、魚鱉生焉，貨財殖焉。

詩雲：「維天之命，於穆不已！」蓋曰天之所以為天也。 「於乎不顯！文王之德之純！」 蓋曰文王之所以為文也，純亦不已。

##### 　　 第二十七章

大哉聖人之道！ 洋洋乎！ 發育萬物，峻極於天。 優優大哉！ 禮儀三百，威儀三千。 待其人而後行。 故曰苟不至德，至道不凝焉。 故君子尊德性而道問學，致廣大而盡精微，極高明而道中庸。 溫故而知新，敦厚以崇禮。 是故居上不驕，為下不倍，國有道其言足以興，國無道其默足以容。 詩曰「既明且哲，以保其身」，其此之謂與！

##### 　　 第二十八章

子曰：「愚而好自用，賤而好自專，生乎今之世，反古之道。如此者，災及其身者也。」

非天子，不議禮，不製度，不考文。 今天下車同軌，書同文，行同倫。 雖有其位，苟無其德，不敢作禮樂焉；雖有其德，苟無其位，亦不敢作禮樂焉。

子曰：「吾說夏禮，杞不足征也；吾學殷禮，有宋存焉；吾學週禮，今用之，吾從週。」

##### 　　 第二十九章

王天下有三重焉，其寡過矣乎！ 上焉者雖善無征，無征不信，不信民弗從；下焉者雖善不尊，不尊不信，不信民弗從。 故君子之道：本諸身，征諸庶民，考諸三王而不繆，建諸天地而不悖，質諸鬼神而無疑，百世以俟聖人而不惑。 質諸鬼神而無疑，知天也；百世以俟聖人而不惑，知人也。 是故君子動而世為天下道，行而世為天下法，言而世為天下則。 遠之則有望，近之則不厭。 詩曰：「在彼無惡，在此無射；庶幾夙(sù)夜，以永終譽！」君子未有不如此而蚤有譽於天下者也。

##### 　　 第三十章

仲尼祖述堯舜，憲章文武；上律天時，下襲水土。 辟如天地之無不持載，無不覆幬(dào)，辟如四時之錯行，如日月之代明。 萬物並育而不相害，道並行而不相悖，小德川流，大德敦化，此天地之所以為大也。

##### 　　 第三十一章

唯天下至聖，為能聰明睿知，足以有臨也；寬裕溫柔，足以有容也；發強剛毅，足以有執也；齊莊中正，足以有敬也；文理密察，足以有別也。 溥博淵泉，而時出之。 溥博如天，淵泉如淵。 見而民莫不敬，言而民莫不信，行而民莫不說。 是以聲名洋溢乎中國，施及蠻貊；舟車所至，人力所通；天之所覆，地之所載，日月所照，霜露所隊；凡有血氣者，莫不尊親，故曰配天。

##### 　　 第三十二章

唯天下至誠，為能經綸天下之大經，立天下之大本，知天地之化育。 夫焉有所倚？ 肫肫(zhūn)其仁！ 淵淵其淵！ 浩浩其天！ 苟不固聰明聖知達天德者，其孰能知之？

##### 　　 第三十三章

詩曰「衣錦尚絅(jiōng)」，惡其文之著也。 故君子之道，闇(Àn)然而日章；小人之道，的然而日亡。 君子之道：淡而不厭，簡而文，溫而理，知遠之近，知風之自，知微之顯，可與入德矣。

詩雲：「潛雖伏矣，亦孔之昭！」 故君子內省不疚，無惡於誌。 君子之所不可及者，其唯人之所不見乎。

詩雲：「相在爾室，尚不愧於屋漏。」 故君子不動而敬，不言而信。

詩曰：「奏假無言，時靡有爭。」 是故君子不賞而民勸，不怒而民威於鈇鉞(fū yuè)。

詩曰：「不顯惟德！百辟其刑之。」 是故君子篤恭而天下平。 詩雲：「予懷明德，不大聲以色。」 子曰：「聲色之於以化民，末也。」

詩曰「德輶(yóu)如毛」，毛猶有倫。 「上天之載，無聲無臭」，至矣！